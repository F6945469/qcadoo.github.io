---
title: "Zapytania ofertowe"
permalink: zapytania-ofertowe.html
---
"Zapytania ofertowe" jest to miejsce w którym tworzymy zapytanie do dostawcy, aby przygotował nam ofertę na dostawę podanych przez nas produktów, w podanym przez nas terminie. 

Jak stworzyć zapytania ofertowe ?

* * *

Aby stworzyć zapytania ofertowe wejdź w:

**ZAOPATRZENIE  Zapytania ofertowe **  ![](/images/dodaj%20nowy.png) **Dodaj nowy**

[![](/images/Zaopatrzenie-%20zapytania%20ofertowe.png)](/images/Zaopatrzenie-%20zapytania%20ofertowe.png)

1. W zakładce **"Główna"** uzupełnij "Numer" zapytania, dodatkowo możesz uzupełnić "Nazwę", aby później było łatwiej znajdować poszczególne zapytania.

2. Kolejno przy pomocy ![](/images/lupka.png)wybierz "Dostawcę" u którego chcesz złożyć zamówienie oraz interesujący Cię termin "Pożądany czas dostawy". Opcjonalnie, jeżeli wcześniej utworzyłeś "Rundy negocjacyjne", możesz podpiąć zapytanie pod wybraną rundę.

3. Jeżeli wprowadziłeś wszystkie potrzebne dane wybierz ![](/images/zapisz.png) **Zapisz** , a następnie przejdź do kolejnej zakładki.

* * *

![](/images/Zaopatrzenie-%20zapytania%20ofertowe-%20produkty.png)

1. W kolejnej zakładce **"Produkty"** przy pomocy przycisku ![](/images/dodaj%20nowy.png) **Nowy** dodaj wszystkie interesujące Cię produkty.

2. Jeżeli lista jest kompletna wybierz ![](/images/startIcon24.png) **Zatwierdź.** Po zatwierdzeniu zapytania, nie można wprowadzać zmian. Tak przygotowane zapytanie ofertowe możesz zapisać w formie dokumentu w formacie **PDF**  ![](/images/PDF.png), a następnie przesłać do dostawcy.

3. Po otrzymaniu odpowiedzi możemy przejść do utworzenia oferty wybierając przycisk ![](/images/genealogyIcon24.png) **"Utwórz ofertę"** , możesz też sprawdzić czy nie stworzyłeś już podobnych ofert wybierając ![](/images/genealogyIcon24.png) **"Powiązane oferty"**.

Z tego poziomu możemy także tworzyć oferty dostaw. Po utworzeniu oferty, wysłaniu jej do dostawcy i otrzymaniu od niego odpowiedzi możemy przejść do złożenia zamówienia wybierając przycisk ![](/images/genealogyIcon24.png) **"Utwórz dostawę".** Program automatycznie przekieruje nas do zakładki [Oferty dostaw](/oferty-dostaw).

