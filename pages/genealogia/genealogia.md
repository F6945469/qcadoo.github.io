---
title: "Genealogia"
permalink: genealogia.html
---
 Genealogia w qcadoo pozwala udzielić odpowiedzi na pytania: 

- Z jakich surowców i półproduktów (z jakiej partii) został wykonany nasz produkt?
- W jakich innych jeszcze produktach użyliśmy surowca z tej samej partii?
  
Funkcja ta będzie pomocna, gdy w Twojej firmie pojawi się klient z reklamacją towaru.

Przykładowo okaże się, że w wyprodukowanych szafkach notorycznie odpadają drzwiczki i klienci masowo oddają wadliwy produkt. Wtedy masz szansę, po zbadaniu przyczyn i określeniu numeru partii tego produktu, dojść albo do producenta, który dostarczył wadliwe śruby bądź zawiasy, albo poszukać przyczyny u siebie w zakładzie i określić kto i przy użyciu jakiego sprzętu wykonał nieprawidłowe wiercenia otworów.

W qcadoo mamy możliwość śledzenia partii produktów:

- **zależne od zleceń** - partie produktów dodawane są przed startem, w trakcie trwania, a nawet po zakończeniu zlecenia produkcyjnego. Więcej o tym sposobie dowiesz się w sekcji [Śledzenie partii dla zleceń](/sledzenie-partii-dla-zlecen),
- **niezależne od zleceń** - do wyprodukowanego produktu dodajemy partie użyte do jego wyprodukowania. Przeczytaj o tym w sekcji [Śledzenie partii produktów](/sledzenie-partii-produktow).

Niezależnie od tego, w jaki sposób śledzić będziemy partie - możemy podejrzeć z czego powstał dany produkt na [Drzewie genealogii](/drzewo-genealogii).
 
{% include callout.html content='Najlepiej zacząć jednak od przeczytania o tym [jak przypisać numery partii do produktów](/jak-dodac-numery-partii).' type="info" %}


Przed rozpoczęciem korzystania z tej funkcjonalności dokonaj jej parametryzacji:
    
1. Wejdź do **ADMINISTRACJA Parametry** i wybierz {% include inline_image.html file="GenealogyIcon24.png" alt="Genealogia" %} **Genealogia**.

2. W zakładce "Główna" zdecyduj o unikalności numerów partii - masz do dyspozycji cztery warianty:

- **brak** - nie ma żadnych ograniczeń jeśl chodzi o unikalność, numery partii mogą się powtarzać,
- **unikalny globalnie** - oznacza, że numery partii nie mogą się powtarzać w całym systemie,
- **unikalny dla każdego dostawcy** - numery partii nie będą się powtarzać, ale jedynie w obrębie danego producenta. Oznacza to, że w systemie będą mogły figurować dwa identyczne numery partii o ile będą do nich przypisani inni producenci,
- **unikalny dla każdego dostawcy i produktu** - mogą istnieć dwa takie same numery partii, ale tylko wówczas gdy różnią się przypisanym produktem i/lub producentem.

{:start="3"}

3. Przejdź do zakładki "Zlecenia i technologie".

4. Określ [sposób śledzenia partii dla zleceń](/sledzenie-partii-dla-zlecen).

5. Zdecyduj o tym, czy dla produktów końcowych i surowców będą wymagane numery partii.
